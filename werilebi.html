<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>გალაკტიონ ტაბიძე - Galaktion Tabidze</title>
    <link rel="stylesheet" href="werilebi.css">
</head>
<header>
    <nav>
        <h1 class="logo"><a href="index.html">G<span>T</a></span></h1>
        <ul>
            <li><a href="index.html">მთავარი</a></li>
            <li><a href="about.html">შესახებ</a></li>
            <li><a href="work.html">შემოქმედება</a></li>
            <li><a href="contact.html">კონტაქტი</a></li>
        </ul>
        
    </nav>
</header>
<body>
    <section id="section1">
        <div class="row">
             <div>
                <img src="/img/855.jpg" alt=>
             </div>
             
        </div>
    </section>
    <div class="text01">
        <p>ძვირფასო ოლოლ!
        </br>
    </br>
            ამეღამ 5 საათზე გავდივარ ქუთაისიდან… გავდივარ რაღაც მწარე წინათგრძნობით. მგონია, თითქოს სამუდამოს ვემშვიდობები ქუთაისის არემარეს, </br>
            გული ტანჯვებით მეკუმშება, უსასოობას და მარტოობას ვგრძნობ. სადა ხარ ეხლა, ოლოლ! რომ იცოდე, რანაირ მდგომარეობაში ვარ… ისე მინდა </br>
            ეხლა შენს ახლოს ვიყო, შენს სუნთქვას ვგრძნობდე, მაგრამ ყველაფერი ეს ისეა შესაძლებელი, როგორც ცისა და დედამიწის შეერთება. მე მგონია,</br>
            ჩემი უკანასკნელი სიყვარული გედის სიმღერა იყო იმ ბედნირების, რომელსაც ასე განვიცდიდი მარტოობის დროს ჩემს სიყმაწვილეში. მე მგონია,</br> 
            არასდროს არ განმეორდება ის დაუბრუნებელი წამები, მთელი თავისი სიმშვენიერით და სილამაზით. რა საშინელი მარტოობაა! </br>
            რა უსაზღვრო უთვისტომობაა… რაგვარი უფსკრული მიდგას წინ და მიპირებს შთანთქმას… მეშინია, ოლოლ მეშინია!</br>
            ეხლა, განშორების წინ, მთელი ჩემი წარსული, უფერული, მეგობრობასა და თანაგრძნობას მოკლებული, საოცნებო სახეს იღებს და მიმზიდველი </br>
            ღიმილით მეპატიჟება… მეპატიჟება მხოლოდ და ვინც იცის, ავასრულებ როდისმე ჩემს წადილს, ვიქნები ისევ ისეთი, ტაც ვიყავი უკანასკნელ ხანებში </br>
            თუ არა? - არ ვიცი!გესმის, ოლოლ ბავშვობიდანვე მწამდა ბედისწერა, მოირა, როგორც ეძახიან, ფატალიზმი. იგი ჩემი მუდმივი მტერი იყო…</br>
            მე არ მახსოვს მისგან რაიმე კეთილი საქმე. ხვალინდელი დღე ჩემთვის, არ ვიცი როგორი იქნება… მაგრამ ჩემი მტერი, ჩემი ბედისწერა უთუოდ აქაც </br>
            თავისას დამმართებს.ოლოლ, თუ სალდათად წამიყვანეს… მაშინ გეწყინება არა? მე მგონია, შენ ერთადერთი აარსება ხარ მთელ ქვეყანაზე, რომელსაც ჩემი</br>
            უბედურება დულს გატკენს… ეხლა რომ შენთან ვიყო, დაგკოცნიდი, დაგკოცნიდი გიჟივით… ჰო იმას ვამბობდი… (მეც არ ვიცი ახლა რაას ვამბობ და რას არა),</br>
            რომ საშინელ სულიერ ობლობას განვიცდი-მეთქი… არავინ არ მინდა ვნახო… დაველაპარაკო, მინდა მხოლოდ შენ იყო ჩემს ახლოს.</br>
            ეხლა რადგან გვიანაა (თერთმეტის ნახევარი), საკანდიტროში ვზივარ და ისე ვწერ ამ წერილს… არავინ არ არის მახლობლად… ერთიც ვნახოთ,</br>
            შემოდის მიშა, შენი ძმა… მინდა ნიშას ბევრი რამე ვესაუბრო, მაგრამ არა მცალია, ეხლა ხომ ამ წერილსა ვწერ… თუ მე ბედისწერა მწყალობს, </br>
            მიშა მოიცდის ამ წერილის გათავებამდე… ის ჯერ რძეს მიირთმევს პატიოსნად… მე განვაგრძობ ისევ ამ წერილის წერას. </br>
            აი ეს უკანასკნელი სიტყვა როცა დავწერე მიშა ადგა და გავიდა, მაშასადამე, ოლოლ, მე ბედისწერა არ მწყალობს. ბედისწერა… ბედისწერა…</br>
            დღეს ჩემთან ნუცა იყო. მინდოდა იმასთანაც ბევრი, ბევრი მესაუბენა, მაგრამ ძალიან ცუდ ხასიათზე ვიყავი…</br>
            კოლიაც შემხვდა – იმას მხოლოდ თავი დავუკარი და გავუღიმე- როგორც ერთმანეთს ვხდებით ხოლმე. სიმონიკასაც შევხედე სადრაც…</br>
            მხოლოდ ვერსად ვერ ვნახე პატარა კუზიანი, რომელიც ყველას სჯობია,ის პირადად არ შემხვედრია. მალე დაკეტავენ საკანდიტროს და </br>
            გავალ ქუჩაში… გავალ…</br>
            გკოცნი,ოლოლ…ოლოლ, მშვიდობით.</br>
        </br>
            მარადის შენი <span>გ. ტ ა ბ ი ძ ე</span></br>
        </br>
            P.S. სურათი არაა მზად, თორემ გამოვგზავნიდი… რა ვქნა, ოლოლ, ვკვდები…</br>
        </br>
            <span>გ. ტ ა ბ ი ძ ე</span></br>
        </br>
            გამოგიგზავნი წერილს… გახსოვდე
            რამდენი რამ მინდა მოგწერო, მაგრამ ადვილი არაა.
            სურათში დიდებულათა ხარ გამოსული;ორივენი კარგადა ვართ…
            სურათი ისევ შენ უნდა გამოიწერო, თუ მე მომიხდა ქუთაისში ჩასვლა, წავიღებ ერთს…
        </br>
            1913 წ. 25 ენკენისთვე</p>
        </div> 
    <footer>
        <nav>
        
            <ul>
                <li><a href="index.html">მთავარი</a></li>
                <li><a href="about.html">შესახებ</a></li>
                <li><a href="work.html">შემოქმედება</a></li>
                <li><a href="contact.html">კონტაქტი</a></li>
            </ul>
            
        </nav> 
    </footer> 
</body>
</html>